# 8/02

7:30 zincirlikuyu

8:15 atatürk HL

17:05 uçak için apron

17:53 Uçağa gir ve otur

18:10 kalkış

19:30 incirlik iniş

9/02- 02:15 Hatay itfaiye varış.

04:10 ekip çadırda istirahat

Askeri uçakların sefer programı Sivillere ve AFAD’a net açıklanmadığı gibi içeriden aldığımız bilgilere göre Deniz ve Hava kuvvetleri arasında da tam bir koordinasyon yoktu.

Önceki geceden Mersindeki tanıdık (Nuri D.) vasıtasıyla kiralanan minibüs Adana’ya öğlen vardı. Antalya’dan gelen 3 kişi ( Halit, Tarık, Taşkın) ve Karabağ’dan gelen Alpar Sargın’ı aldı. İhtiyaç alışverişi de yaparak bekledi. Artvin’den gelmekte olan Hakan ve bölgeye daha erken gelmiş Serkan’ı yol üstünden almaya çalışacaktık.

Uçaktan indiğimizde deprem bölgelerinden net bilgi yoktu. Varıp görev yapacak yer belirlemekte zorlanıyorduk. Hatay’da bulunan Emra Ayan ile telefon - mesaj bağlantısı zorlukla kuruyorduk. Son bilgileri orasının aşırı karışık, çok hasarlı, güvensiz ve trafikte çok vakit kaybedildiği yönündeydi.

Çağrı Tansuğ Adana’dan arkadaşlarıyla İskenderun’a geçmiş, gün boyunca Hatay’a ilerlemeye çalışırken trafikte kalmıştı. Mağaracılarla giden Murat Gezer’in Hatay merkezde çalıştığını biliyorduk.

Hatay’dan başka bilgi alamadık. Kahramanmaraş’ta da durumun kötü olduğu bilgisine ulaşmakla beraber o konumdan sağlıklı bilgi alamıyor, görev yapan birimlerler temas kuramıyorduk. AKDF Genel Sekreteri Nevzat Çetin’in Hatay’a doğru gittiğini bizden 5-6 saat arkadan gelmekte olduğunu öğrenince, mevcut aracın bizi bırakıp ayrılacağını da düşünerek tanıdık ve temasta olduğumuz ekiplere yakın olmak için Hatay’a, Afad Koordinasyon Merkezi (AKOM) olarak bilinen İtfaiye Müdürlüğü’ne gitmeye karar verdik.

[Ydk-afet-hatay-izin-7 Feb 2023 16.55.pdf](YDK%20ekip%201%20Program%20ve%20Notlar.assets/Ydk-afet-hatay-izin-7%20Feb%202023%2016.55.pdf)

# 9/02

08:00 Kalk, kahvaltı

09:00 Nevzat Çetin’in 2 saat kadar daha geç geleceğini öğrendik. İtfaiye ile iletişim. Aykut Bey ve Atilla Bey ile tanışma. Çok yorgunlar. İtfaiyede bir düzen yok gibi, herşey amirlere soruluyor, amirler her dakika yeni bir cümle dinleyip yeni bir yönlendirme yapıyor ama stratej yapacak halleri yok.

İtfaiye bir whatsapp grubu kurup mevcut ekipleri koordine etmeye çalışıyordu.Gruba girdik . Grupta insanlar var ama bizim için sadece numaralar.

Nevzat Çetin ile haberleşirken İtfaiye’deki birimlerin listesi ve donanımını sordu. Bu bilinmeyince itfaiye amirine bunun envanterini çıkartmayı teklif ettim ve Aykut Bey kabul etti. Birliklerin bir kısmı dışarıda olduğu için bir masa kurup liste yapmayı, whatsapp grubuna yönlendirme mesajı atmalarını önerdik.

11:00 civarında iptidai masa kuruldu ve ekip envanter almaya başladı. Bu arada itfaiyeye gelen ihbarların keşifini yapmak için  Alpar Sargın ve Nurçin Yurtsevener’i değişik yerlere yönlendirdik.

11:30 gibi Nevzat Çetin birkaç kişi ile geldi.

12:20 Şöför ve Nevzat Çetin’i ile Hatay Expo’ya gitmeye ikna ettim. Yardımların orada toplanıp dağıtıldığını, İhtiyaç Haritası ve Ahbap üssü olduğunu öğrenmiştim. Önceki gece telefonlarını aldığım İH yekililerine ulaşamasam da depoda operasyonu kordine eden Zafer ile tanıştık. Oradaki operasyonu anladık. İtfaiyede durum bilgisini verdik. Expodan Şehir Hastanesi’ne gitmeye çalıştık, aşırı trafikten merkeze dönüp ekibin çalışmasından kopmamaya karar verdik. 13:25 gibi döndük.

Masa envater aldığı kadar vatandaşın ihbar, danışma, dert yanma masası olmaya başladı. Yanımızda getirdiğimiz sekreter altlıkları, mini kırtasiye kutusu ve kişisel not defterimden ibaret malzeme ile kayıtları düzenli almaya çalıştık.

15:30 civarında hava kkarardığında açıkta kalmamak için itfaiye girişindeki santral ofisini kullanma izni aldık. Bu alan deprem sonrası acil sığınak olmuş, battaniyeler ve eşyalar yığılmış, temiz olmayan ve dağınık idi. Ekipten 2-3 kişi düzenlemeye başladı.

16:30 Nevzat Çetin ile AFAD Kriz Masasını bulmaya gittik. Verilen telefondaki kadın sorumluya ulaşamıyorduk. İzmir İtfaiye Daire Başkanı bir erkek sorumlu ismini verdi. İl Jandarma Komutanığı bahçesindeki AFAD Mobil Koordinasyon Merkezi işlevi gören tırda kendisini, baka bir bürokratı bulduk. Tır içinde 12-15 kişi yan bankolarda çalışıyordu. Sait Bey ile koordine olmamızı istedi.17:20de çıktık. Yakında bir enkazda çalışan Göndak ekibiyle kısa görüşüp kampa döndük.

17:40 gibi İstanbul’dan çıkan 4 araba 12 kişilik ekip de alana vardı. 19:00 gibi bu ekipten 2 araba 8 kişi Hatay Expo’ya koli tasnifine desteğe gitti.

Hava kararırken bina içinde ofis, önünde danışma masası aktifleştirildi. İçerideki iki oda ekip tarafından tertemiz boş ofis olmuştu. MA envanterinden taşınabilir güç kaynağı ve projektör ile içeride ve dışarıda aydınlatma düzenlendi. Isınma için enerji ayırmak mümkün değildi.

Çalışma düzeni:

9u sabahtan itibaren kamp alanında dönüşümlü olarak en az bir kişi bırakarak kamp malzemeleri ve yiyeceklerin güvenliğini almaya karar verdik.

Danışma masası 3-4 kişiden oluştu, 2 kişi masa önünde karşılama, konuşma ve özet çıkartma yaparken 2 kişi yazıcı oldu. Bir yazıcı ve 2 karşılama ile başlayan düzen vatandaş sorularının artmasıyla 2 oldu. Yazıcılar ihbar teyit aramasını da yapmaya başladı.

Ofisi kurunca dış masada 1-2 kişiyi karşılama için bırakmaya devam ettik, vatandaşın ihbar veya notunu orada alıp, yanıtlanabilir bir soru ise o noktada çözüm üretmeye çalışıldı. İhbar ve yeni sorular içeri ekibimiz tarafından taşındı. Böylede, iç masada 2-3 kişinin ihbar iceleme, teyit, operatör-ekip koordinasyonu konularına odaklı kalmasına çalışıldı.

İhbarıları telefonla teyit etmek çok mümkün olmadığı için sahada keşif faaliyetleri de yapıldı.

Bu işlere ek olarak, itfaiye ve arama kurtarma ekiplerinin kanıksadığı, ihmal edilmiş çöp toplama konusunda önce karton kutulara, sonra devamı Adana ekibinden temin edilen çöp torbalarına itfaiye içinde çorba dağıtım ve girişteki çöplerin toplanması başlatıldı. Çöpler  torba torba itfaiye girişine taşındı.

9 Şubat günü ve gecesi belirli bir nöbet çizelgesi ile çalışılmadı. Ekip olabildiğince ayakta kalıp ihtiyaç olursa bir şey yapmak istediği için gece çadıra gönderilmeden yatan olmadı. Nöbetli çalışılmaya erken geçilşmesi faydalı olabilirdi.

# 10/02

Danışma ve ihbar sistemi kesintisiz devam etti. İtfaiye istasyonu ve çevresini merkez alan arama kurtarma birimleri, genelde gece istirahate dönüp 07:30-09:00 arasında uyanıp kahvaltı ve tekrar toparlanma yapıp önceki veya yeni görev bölgelerine intikal etti. Ekiplerin bir kısmıyla tanışma ve güven tesis etmek mümkün oldu.

Danışma masasında bilgi toplama, ihbar alma, ihbar teyit ve ekip-makine yönlendirme çalışmaları devam etti.

Sabah saatlerinde  İstanbul’dan gönüllü desteğiyle gelen bir jeneratör danışma binasına ve birkaç birime enerji verdi. Gün içinde devamen yardım dağıtım malzemesinin istasyona gelmemei ve halka dağıtım yapılmaması için son girişimler yapıldı. (Yardım toplama ve dağıtım noktası Hatay Expo olarak yönlendirildi.) Böylede itfaiye kampüsünde arama kurtarma ekipleri dışındaki insan hareketi azaldı. 3 çadırlık acil sağlık ve ilaç yardım alanı dışında sivile hizmet eden birim kalmadı.

Cuma günü itfaiye çevresinde sıcak yemek dağıtan birimler çeşitli STk veya gönüllü şirketler eliyle oluşmaya başladı. Kamp alanına mobil WCler getirildi (mobo+dibinde çukur).

Akşama doğru danışma ekibi için gece nöbet çizelgesi yapıldı ve büyük ölçüde uygulandı. 10 Şubat gece ve 11 Şubat sabah çizelgesi:

21:00-03:00: Tarık A, Taşkın, Mahmut, Yunus, Ayser

03:00-08:00 Tarık Reis, Timuçin, Serkan, Şükrü, Ayberk

08:00-15:00 Halit, Görkem, Mustafa, Gülsüm, Erkut (Tamerle yedekli)

Ekibin tahliye planı için Adana ekibi (Zeynep Tansuğ) ve İstanbul (Çağrı AKın - Pegasus biletleme)  için temasa geçildi.

# 11/02

Gece yarısından sonra “Hatay’da baraj patladı” sahte anonsu ile enkazlardaki arama kurtarma ekipleri görev alanlarını terk ettiler. 30-50dk bir boşluk oldu. YDK ekibinden kimse bu panik sırasında zarar görmedi.

Gece 2 civarı Çin ekibi 2 Havaş aracıyla geldi. eşyalarını danışma yan odasına istifleyip doğrudan yakın adrese göreve gittiler. Dönüşümlü olarak YDKdan bu ekibe destek verdik, önceden gelen merkezi Çin ekibiyle buluşup destek alması sağlandı.

Danışma, ihbar alma, teyit ve ekip yönlendirme devam etti. Hatay Expo’da koli tasnifine destek olan bir ekip oldu.

12/02 için tahliye planı (21:30 Adana > SAW) biletleme kesinleşti. Danışma işi için ekip araştırılmaya başlandı. Nuri Kayserilioğlu ekibi ve Çukurova Ü’den gönüllü bulunamadı, Ali Ertan Güney’e ulaşıldı. O ve Bestami ile gece yarısı tanışıldı.

Ekip nöbet çizelgesi oluşturdu ve geceyi paylaştı.

Danışma görevi dışında Hatay Expo’ya destek olanlar oldu, başka ekiplere eşlik edenler, ekipleri sahaya götürenler.

# 12/02

Gece ve sabah ihbar yönlendirmeleri devam etti. Danışmayı devralacak ekip sabah 8:00e doğru 3 kişi geldi. Sabah hareketlilik arttığı için vakaları gözlemleyecekleri bir oryantasyon ve devir anlatımları iç içe girdi. Planlanandan 80dk daha geç, 10:20 gibi Adana’dan gelen servisle ayrıldık.

Kalan 3 araç, gaz yakıtlar ve tarifeli uçakta sıkıntı yaratabilecek büyük bataryaları yüklenerek sabaha karşı 3 gibi yola çıkmıştı.

Dönüşte trafikle karşılaşılmadan Adana’da Çukurova Üniversitesi spor salonuna varıldı. Ekip duş alıp temizlenme fırsatını buldu, ardından yemek yendi. Uçak saatini beklemek için merkezde Gecko kafe çevresinde beklenildi.

# Özet Gözlemler ve YDK notları

1. AFAD acil müdahale, kriz yönetimi ve koordinasyonunda yok derecesinde eksikti. İstanbul Atatürk ve dönerken Adana havalimanlarında etkisiz birer personelini gördük.
2. Arama Kurtarma için alana gelen donanımlı birimler, itfaiyeler, dernekler ve ufak/ amatör dernek-gruplar eylem odaklılar. Yatay koordinasyona alışık değiller, bu kas gelişmemiş. Sahada bu eksiği fark etse, kooperasyona yakın olsa da çözümü başlatacak birileri lazım. AFAD çatısı olmadığında B planı yok.
3. Arama ve kurtarmaya gelen çok ama bu çalışmalardan önce afetin envaterini çıkartacak keşif ve saha haritalamasını yapan yok. Bu dataya topluca bakacak  ( ufak ölçeklerde mahalle - ilçe-vb) ve koordinasyona odaklanacak ekip yok, bu tip yönetim-idari malzeme yok. Hatay’da şehir haritası yoktu. Mahalle ve sokakları anlamak, ihbarları iğnelemek mümkün değildi. Bilgisayar, yazıcı yoktu.
4. Arama Kurtarma konusuna bir çok ekip odaklanmış. Ancak kendi lojistik ve idamesini sağlamayı ihmal etmiş. Levazım, keşif-analiz, iletişim , operasyon koordinasyon hizmetleri ihmal edilmiş.
5. Bölgeye gelen kurtarma ekipleri ( madenciler) , bireysel gönüllüler, gönderilen kamu birimleri (polis, belediye ekipleri) , %90 oranında sıfır lojistik ile gelmişler, gönderilmişler. 9-10-11-12 Şubat (6. Gün dahil) yeni gelen ekipler barınma, ısınma, yiyecek çözümleri olmadan geldiler veya gönderildiler. “AFAD verecek” beklentisi vardı.
6. Yıkılan şehirin bütün kamu fonksiyonları da çöktüğü için, acil arama kurtarma,  acil sağlık, barınma ve iaşe yardımları dışında, “yeni normal” içinde birçok informatik ihtiyaç vardı. Vatandaşın çeşitli ihbarları, soruları, iletişim soruları. Afeti yaşayanların yürüyüş mesafesinde danışma-bilgi alma- koordinasyon masalarından faydalanacağı, bu masaların bir merkezle haberleşmesi gerektiğini gördük. Koşulların getirdiği sıkça sorulan sorularına yanıtlar verilmesi afeti yaşayanların ihtiyacı.
7. Sesli ve data iletişim kanalları kriz koordinasyon masası ile beraber bölgede aktifleşmeli, sağlamlaştırılmalı. İletişim yoksa bilgi yok, koordinasyon yok.

---

YDK - Ytüdak ekibi için:

1. Sahaya Ytüdak’a 27-28 yıl arayla başlamış, çoğu ilk kez bu operasyonda yan yana gelmiş, bir birini az tanıyan, Yıldız aidiyetli bir ekip olarak gittik.
2. Ortak faaliyet ve tatbikat tecrübesi olmaması, arama kurtarma veya afet tecrübeli az kişi olması, bu tip eğitimleri alan kişi sayısının az olması sevebiyle bazı zamanlarda daha yavaş aksiyon alabildik.
3. Hazır operasyon şemamız yoktu, bütün ekibi tek elden yönetecek şema doğaçlayamadık. Kalabalık ekibi yönetmek için işler ve fonksiyonları içimizde delege edemedik. Tecrübeli sayısı arttığında aynı mekanda aynı anda olamadık (telefon ve veri iletişimi de kurulamadı)  organizasyon şeması oluşturamadan değişik işlere dağıldık. AK için operasyona tepeden bakabilen, içinde boğulmayan, iletişim kurarak bilgi alıp ekibi yönlendiren operasyon yöneticisi oluşturamadık (gsm alt yapısı sürekli çalışmadı)
4. Ekip üyelerinin birbirlerine ve afete yabancı olması, eğitimsiz olmasına rağmen mutabık kalınan levazım ve koordinasyon işleri için bireyler fedakarca, birbirlerine tolerans göstererek ve gün geçtikçe daha uyumlu çalıştı.
5. YDK ve YTüDak nesillerini bir araya getirecek faaliyetler, gelecek afetlerde daha koordineli çalıştıracak acil durum ve ArKur eğitimleri, afet ve krizin farklı alanlarına uzmanlaşacak eğitimleri planlamak etkinliğimizi çok arttırır. Arama Kurtarma konusunda bir takım çıkardıktan sonra,  etkin levazım, keşif-analiz, iletişim , operasyon koordinasyon kabiliyetleri olan başka takımların olması sahada çok fark yaratır. Bir çok arama kurtarma ekibini de yönlendirmeyi sağlar.

# Ekip1 malzeme envanteri:

- 1 spiral , 25 adet kesici uç
- 1 ad 1 kg çekiç
- 3 LED projektör, 2 metal ayak,
- 1 ad 30 m makara, 2 adet 5m 3lü
- 60 litre benzin
- 60 litre mazot
- Güç kaynağı -meşe 500 büyük
- Güç kaynağı - meşe 300 ufak
- 10 adet taş eldiveni, 10 adet plastik eldiven ( bireysellerle beraber 45-50 arası)
- Gözlük, maske, kulak tıkacı
- 15 adet turuncu işaretçi yeleği
- 15-20 civarı bandana
- kıratsiye kutusu (biraz kırtasiye, bant, duck bant, el dejenfektanı, dosyalık)
- 8 ad uhf telsiz
- 1 demonte masa
- 1 adet 6x2m zeminsiz tünel çadır
- 1 aygaz mini propan ocak ve yedek tüp
- 1 ipragaz mini tüp  ocak
- 4 kamp çadırı (4-4-3-3 kişilik)
- 1 tarp
- 3 mini propan ocak, 7 adet 230hr kartuş
- 36x1,5lt su
- 4 x5lt su
- Ekibe 3 günlük kahve, çay,
- 50 kadar hazır çorba
- 70 kadar hazır erişte
- Diğer yiyecekler
- Şahsi malzemeler

# Fotoğraflar - YDK içi

[Enkaz dinleme](https://1drv.ms/f/s!Al7-V-mmaDsvga90SEpG2BbjblBLlQ)

